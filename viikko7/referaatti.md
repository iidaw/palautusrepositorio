# Referaatti
### Referaatti kandidaatintutkiemasta ”Ryhmätyö ohjelmistokehityksessä”

Ohjelmistokehitys on monimutkainen prosessi ja vaatii erilaisia ohjelmistotuotantoon liittyviä teknisiä taitoja kuten myös erilaisia ihmisiä. 
Ohjelmistoalalla onkin hyvin yleistä tehdä projektit ryhmätyönä. Ryhmätyönä toteutetussa projektissa usein kehitysaika lyhenee ja ryhmän yksittäisen
jäsenen ei tarvitse hallita kaikkia taitoja ja tekniikoita.

Ryhmässä toimiminen vaatii järjestynyttä toimintaa ja ryhmän jäsenten välistä kommunikointia ja yhteistyötä. Järjestäytynyt toiminta saadaan aikaan 
esimerkiksi noudattamalla Scrum:n tai XP:n (ketteriä menetelmiä) ohjeistuksia.

Ryhmän keskinäinen kommunikointi ja yhteistyö on riippuvaista ryhmästä itsestään, joten ihmisten persoonallisuus vaikuttaa siten myös ohjelmistokehitykseen. 
Toiset kehittäjät ovat taidoiltaan ja/ tai luonteeltaan hyviä työkavereita, kun taas toiset kehittäjät voivat olla taidoiltaan ja/ tai luonteeltaan 
epämieluisia työkavereita. Tietyt luonteenpiirteet sopivat paremmin tiettyihin ohjelmistokehityksen vaiheisiin kuin toiset, aina tosin pitää ottaa
huomioon myös henkilön tekniset taidot. Jokaista henkilöä tulisikin katsoa kokonaisuutena eikä vain persoonallisuuden tai teknisten taitojen valossa.

Yksilöltä vaaditaan tiettyjä taitoja, jotta hän on hyvä ryhmän jäsen. Nämä taidot ovat kuitenkin sellaisia, joita voi harjoitella erilaisilla menetelmillä
ja harjoituksilla. Ohjelmistoalalle pyrkiessä tulisikin omata edes jonkin tasoisia ryhmätyötaitoja. Suuret projektit vaativat useiden ihmisten panosta
eikä ryhmätyöskentelyltä voi ohjelmistoalalla välttyä. Tästä johtuen myös opetuksessa tulisi korostaa ryhmätyötaitoja ja niiden harjoittelua.
